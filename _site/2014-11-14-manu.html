<h1 id="coral-contrefaict">Coral contrefaict</h1>
<p>Il fault premierement faire les branches de boys ou<br />
prendre une branche despine bisarre puys fondre une<br />
lb. de poix resine claire de la plus belle et y mectre<br />
une once de vermeillon broye subtillem{ent} avecq huile de noix<br />
Et si tu y adjoustes un peu de laque platte de venise<br />
la couleur en sera plus vive et remuer le tout dans la<br />
resine fondue sur foeu de charbon et non de flamme de<br />
peur que le feu ne sy prenne Apres trempe en tournoya{n}t <br />
tes branches dedans &amp; sil y restoit quelque filament<br />
tourne la branche sur la chaleur du charbon<br /></p>

<h1 id="vernis-pour-tableaulx">Vernis pour tableaulx</h1>
<p>P{rendre} une lb. de tourmentine de venise &amp; la faire chaufer<br />
dans un pot jusques a ce quelle fremisse et mectre dedans<br />
demy lb. dhuile de tormentine de la plus blanche que tu<br />
pourras Et la remuer bien ensemble sur foeu de charbon<br />
Et loster incontinent Et elle cest faict Mays sil te semble<br />
trop espes adjoustes y un peu dhuile davantage Comme<br />
aussy sil est trop cler tu le peulx espessir y mectant<br />
un peu de tormentine Ainsy tu luy donneras tel corps<br />
quil te plaira Il se pourroict bien faire sans foeu<br />
Mays estant chaufe il est plus dessiccatif Il saproprie<br />
sur les tableaulx &amp; aultres choses painctes sans corro{m}pre<br />
les couleurs ne jaulnir Et seiche a lombre &amp; au soleil<br />
&amp; du jour au lendemain Et aussy bien en hiver quen este<br />
il se vend communem{ent} quinze sols la lb.<br /></p>

<h1 id="gros-vernis-pour-le-plancher">Gros vernis pour le plancher</h1>

<p>Il y a du vernis qui est long a seicher &amp; degoute plus de deux<br />
moys apres quil a este aplique aulx planchers Mais<br />
cestuy cy ne degoute poinct comme celuy du temps passe qui estoit<br />
faict dhuile de lin daux bouillis dedans pour lestaindre &amp;<br />
degraisser &amp; avecq du bled Et cestuy cy jaulnissoict &amp; rendoit<br />
verdastre la couleur bleue des tableaulx Cestuy se faict<br />
comme laultre horsmis quon mect grosse tourmentine commune<br /></p>
